---
title: Isbjerge
tags: software, udvikling, prioritering, eksterne tjenester
image: iceberg.jpg
---
Der findes en kategori af features, som du næsten uundgåeligt møder under udviklingen af applikationer af en hvis størrelse. Det kan være features som udsending af mails, abonnementsbetaling, nyhedsbrevsudsending, fakturering, søgning.
READMORE

## "Det er jo bare..."

Fælles for dem alle er, at featuren lyder dejligt enkel, når man snakker om den. "Vi skal bare sende en mail", "det er jo bare en række linier med et beløb", "den skal bare finde det, jeg leder efter".

Problemet er, at den synlige del kun udgør en lille del af det samlede arbejde. Under overfladen gemmer resten af featuren sig, og du ser den ofte ikke før du har har fuld fart på og er igang med at udvikle den.

## Hvordan styrer man udenom isbjergene?

Den simpleste måde at undgå isbjergene er at lade andre om at håndtere dem. Der findes adskillige virksomheder, der har gjort det til deres kerneforretning at lave den bedste version af netop det isbjerg, du står over for.

Lad nu være med at bruge tid og penge på at bygge et nyhedsbrevssystem, der kun kommer til at fungere en brøkdel så godt som [Mailchimp](http://mailchimp.com/). Jeg er sikker på, at [Recurly](http://recurly.com/) har løst flere problemer med abonnementsbetalinger, end du endnu har opdaget findes.

## Fokusér på _din_ kerneforretning

Brug din energi og udviklingskroner på at lave de features, der er nødvendige for at levere værdi til dine kunder. Brug eksterne tjenester til alt det andet -- især i starten, hvor pengene er små og fokus er ultravigtigt.

[Foto taget af NOAA's National Ocean Service](https://www.flickr.com/photos/40322276@N04/8290528771/in/photolist-dCB8ne-8Zm9W4-cXSgjA-cXSery-9RoCUm-88ea6G-btyQiz-9irVQv-9ipY5r-d3UzjQ-aeYe5A-9cQyXV-9Q1Y4X-dzQbE4-7zehD5-dMgaBS-9muk1c-dMWfcf-dMQQ2P-dMQSqx-dMWiFC-dMWkLS-aPiHBx-fD7Pag-dziWpx-dzpsfb-dzprk1-dzpsA3-aeKqrb-aeKoS9-cEiZud-a6XjJ7-9FmwC3-dMc1Lj-9dUPjh-9dRU6F-9dRJ66-9dRUMa-9dULZW-9dUWSU-9dRTva-9dUNDU-dt48mM-9u2Vyu-9DHQPZ-dqT1k8-dUaPst-cfGHpq-dqTb1j)
