---
title: Det kan lade sig gøre
description: '"Det kan ikke lade sig gøre" er sjældent den fulde historie - i hvert fald er det en god idé at grave i hvorfor det ikke kan lade sig gøre'
tags: features, software, udvikling
photo:
  cloudinary: "v1571231339/substancelab-website/napping_with_bike"
  credits:
    name: "Rodrigo Suriani"
    url: https://www.flickr.com/photos/rodrigo_suriani/1605319376
---

Når en udvikler fortæller dig, "beklager, det kan ikke lade sig gøre", er det tit en løgn - eller i bedste fald en tilpasning af sandheden til en ønsket virkelighed.
READMORE

Typisk er den ønskede feature eller ændring teknisk mulig, men der er en række muligheder, som vil resultere i "det kan ikke lade sig gøre" svaret:

* Det er ikke muligt at implementere på en umiddelbart forsvarlig måde.
* Den krævede indsats for udviklingen er væsentligt højere end den forventede gevinst.
* Idéen er dårlig, og det er nemmere at stemple den som en teknisk umulighed end at forklare hvorfor idéen er dårlig.
* Det er rent faktisk ikke muligt - givet de krav og den viden, der pt er.

## Hvad bliver reelt sagt

Næste gang en udvikler fortæller dig, at noget ikke er muligt, prøv at høre hende, hvilken af ovenstående har affødt det svar. Udvikleren har muligvis ret, men i det mindste kender du nu den reelle årsag.

## Det kan næsten altid lade sig gøre

Mit standardsvar på spørgsmålet, "er det muligt at X" har længe været "Ja, alt er muligt - givet nok penge og tid. Hvor meget har du af begge?". Fra tid til anden er jeg så desværre nødt til at følge op med en "Oh, i det tilfælde er det ikke muligt".
