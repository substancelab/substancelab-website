---
title: Du bliver aldrig færdig
description: At bygge en succesfuld SaaS-forretning er et evigt marathon
tags: agile, backlog, features, software, udvikling
photo:
  cloudinary: "v1571231287/substancelab-website/finishing_line.jpg"
  credits:
    name: Pete
    url: http://www.flickr.com/photos/23408922@N07/9320845849
---
Jeg kender ikke mange succesfulde software produkter, der er blevet færdige. De er måske blevet lancerede eller afsluttede, men aldrig færdige.
READMORE

## Idéer er der nok af

Typisk vil et engageret team kunne komme på nye ideer og forbedringsforslag hurtigere end de kan nå at implementere dem.

Det er bestemt en god ting. Jo flere features, der er at vælge imellem, jo større er sandsynligheden for at vælge den rigtige at udvikle - i stedet for altid at implementere den ide, man lige har fået.

## Husk at fejre de små sejre

Til gengæld giver det også en voksende følelse af, at man aldrig kommer til mållinjen. Derfor er det vigtigt løbende at fejre de små sejre, så man ikke overser den fremgang, der rent faktisk er.

Det er oplagt at gøre lidt mere ud af sprintpræsentationen så den fungerer som en fest for teamet og de features, der er blevet implementeret.

## Hold backlog opdateret

Med en evigt voksende backlog bliver det også vigtigt med jævne mellemrum at gennemgå den og fjerne de idéer, der ikke længere er relevante.

Jeg kan til stadighed overraskes over nogle af de stories, man kan finde i backloggen på ældre projekter. "Hvad dælen tænkte vi på?" og "Det er da lavet for et år siden" er gængse reaktioner.
