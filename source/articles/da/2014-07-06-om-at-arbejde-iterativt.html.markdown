---
title: Om at arbejde iterativt
date: 2014-07-06 19:10 UTC
tags: software, udvikling, projektstyring, proces
photo:
  credits:
    name: "Sebastien Wiertz"
    url: https://www.flickr.com/photos/wiertz/6952472683
  filename: "recycle_bin_with_drafts.jpg"

---

Rigtigt mange finder det umådeligt svært at præsentere noget for omverden, som ikke er 100% fejlfrit og finpudset. Men det kan vise sig at være en rigtigt god idé at gøre.

READMORE

Når man udvikler en feature til sit produkt er det en god idé at lave en hurtig første version af den og lægge den online. På den måde får man hurtigst muligt involveret de rigtige brugere, og man får hurtigst muligt adgang til den vigtige feedback, som de kan give en.

Som produktejer har man dog typisk en helt anden vision af featuren i hovedet; en drøm, hvor den kan meget mere, er nemmere at bruge, ikke har så mange børnesygdomme, og som koster 10 gange så meget at lave. Kort sagt, man har et glansbillede af en feature, der ikke er så tåkrummende pinlig, som den, der netop er blevet lanceret.

Og det er fint at have den vision i hovedet, men hvis featuren ikke kan bevise sit værd ved mødet med rigtige brugere, er visionen ligegyldig.

Hvis det viser sig, at featuren ikke løser et reelt problem - eller løser problemet forkert - er det nu, den skal omtænkes, redesignes, eller helt droppes.

Venter du med at lancere en featuren til vision og implementation matcher, risikerer du at kaste penge efter det forkerte. Du vil være mere tilbøjelig til at beholde featuren og mindre villig til at ændre den, for nu "har vi jo brugt en masse penge på den".

Få de pinlige versioner implementeret og lanceret. Vi kan altid gøre dem bedre, når vi ved, hvad brugerene rent faktisk har behov for. Det gør featuren bedre, dit produkt bedre, og dine kunder gladere. Og det er essencen i at arbejde iterativt.
