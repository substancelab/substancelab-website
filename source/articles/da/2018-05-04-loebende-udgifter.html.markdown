---
title: "De løbende udgifter"
description: ""
tags: software, forretning
photo:
  credits:
    name: "whitehart1882"
    url: https://www.flickr.com/photos/harryh1882/27306771119/
  filename: "beach.jpg"
---

Hvad koster det egentligt at drive en SaaS-forretning? Er det bare et spørgsmål om at investere et 6-cifret beløb og så ellers læne sig tilbage og se pengene vælte ind på kontoen?

READMORE

Desværre er virkeligheden ikke helt så simpel. Selv hvis din løsning kunne blive [færdig](/articles/du-bliver-aldrig-faerdig/) og udviklingsomkostningerne reduceret til ingenting, er der en lang række områder, hvor der stadig tikker regninger ind.

## Løbende udgifter

Følgende er et konkret eksempel for en mindre forretning med en tilstedeværelse i flere lande.

| Område/problem              | Udbyder         | Kr. pr måned |
| --------------------------- | --------------- | ------------ |
| Applikationsservere         | [Linode](https://www.linode.com/?r=a28e5e6bc518468404ebaadf2b31032146fa2c97) | 1.300 |
| Billed hosting              | [Cloudinary](https://cloudinary.com/invites/lpov9zyyucivvxsnalc5/ynhzxqtl27gizmijf2gj) | 550 |
| Email og dokumenter         | [G Suite](https://gsuite.google.dk/intl/da/) | 150 |
| Hosting af kode             | [GitHub](https://github.com) | 50 |
| Hosting af websites/blogs   | [UnoEuro](https://www.unoeuro.com/) | 430 |
| Håndtering af oversættelser | [PhraseApp](https://phraseapp.com/) | 400 |
| Modtagelse af betalinger    | [Nets](https://www.nets.eu/dk-da) + [Quickpay](https://quickpay.net/dk/) | 1.600 |
| Postadresser i udlandet     | [Clevvermail](https://www.clevvermail.com/) | 500 |
| SMS udsending               | [Compaya SMS](https://www.compaya.dk/) | 400 |
| Spamhåndtering              | [Akismet](https://akismet.com/) |  30 |
| Support/helpdesk            | [HelpScout](https://www.helpscout.net/) | 125 |
| Transaktions emails         | [Mandrill](https://www.mandrill.com/) | 175 |
|                             | | 5.710 |

Dertil kommer løbende udgifter til [udvikling](/services/development) og [vedligehold](/services/maintenance) af løsningen, der skal betales for annoncer og SEO - for slet ikke at tale om de driftsmæssige udgifter til advokater, kontor, medarbejdere osv osv.


## Andre eksempler

Ikke to forretninger er ens, og ovenstående er naturligvis kun et eksempel. Andre virksomheder har også været så generøse at udstille deres løbende omkostninger, se fx:

* [Running Costs - Cushion](https://cushionapp.com/running-costs)
* [Omkostninger - 10er](https://10er.dk/open)
