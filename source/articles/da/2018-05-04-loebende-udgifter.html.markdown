---
title: "De løbende udgifter"
description: ""
tags: software, forretning
photo:
  credits:
    name: "whitehart1882"
    url: https://www.flickr.com/photos/harryh1882/27306771119/
  filename: "beach.jpg"
---

Hvad koster det egentligt at drive en SaaS-forretning? Er det bare et spørgsmål om at investere et 6-cifret beløb og så ellers læne sig tilbage og se pengene vælte ind på kontoen?

READMORE

Desværre er virkeligheden ikke helt så simpel. Selv hvis din løsning kunne blive [færdig](/articles/du-bliver-aldrig-faerdig/) og udviklingsomkostningerne reduceret til ingenting, er der en lang række områder, hvor det stadig tikker regninger ind.

## Løbende udgifter

Følgende er et konkret eksempel for en mindre forretning med en tilstedeværelse i flere lande.

| Område/problem              | Udbyder         | Kr. pr måned |
| --------------------------- | --------------- | ------------ |
| Applikationsservere         | Linode          | 1.300 |
| Billed hosting              | Cloudinary      | 550 |
| Email og dokumenter         | G Suite         | 150 |
| Hosting af kode             | GitHub          | 50 |
| Hosting af websites/blogs   | UnoEuro         | 430 |
| Håndtering af oversættelser | PhraseApp       | 400 |
| Modtagelse af betalinger    | Nets + Quickpay | 1.600 |
| Postadresser i udlandet     | Clevvermail     | 500 |
| SMS udsending               | Compaya SMS     | 400 |
| Spamhåndtering              | Akismet         |  30 |
| Support/helpdesk            | HelpScout       | 125 |
| Transaktions emails         | Mandrill        | 175 |

Dertil kommer løbende udgifter til [udvikling](/services/development) og [vedligehold](/services/maintenance) af løsningen, der skal betales for annoncer og SEO - for slet ikke at tale om de driftsmæssige udgifter til advokater, kontor, medarbejdere osv osv.


## Andre eksempler

Ikke to forretninger er ens, og ovenstående er naturligvis kun et eksempel. Andre virksomheder har også været så generøse at udstille deres løbende omkostninger, se fx:

* [Running Costs - Cushion](https://cushionapp.com/running-costs)
* [Omkostninger - 10er](https://10er.dk/open)
