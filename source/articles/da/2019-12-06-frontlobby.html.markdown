---
title: "Launch: FrontLobby"
description: "Substance Lab har leveret en tilpasset Sharetribe-løsning til Tumlino"
tags: launch, tumlino
photo:
  cloudinary: "v1575642507/substancelab-website/wooden_counter"
  credits:
    name: "Kirill"
    url: "https://unsplash.com/@kirillz?utm_source=unsplash&utm_medium=referral&utm_content=creditCopyText"
---

Mødelokaler er en knap resource i mange kontorfællesskaber.  <a href="https://www.frontlobby.dk" title="Kalenderstyring af mødelokaler i kontorhoteller">FrontLobby</a> sikrer at der ikke bliver lavet dobbelt bookinger, og gør det så lejerne selv kan håndtere deres reserveringer uden at personalet skal bruge ekstra tid på det.

READMORE

## Gør det selv

Indrømmet, FrontLobby er en lidt speciel launch for os. For en gangs skyld er kunden nemligt os selv. Vi har mange års erfaring med at hjælpe iværksættere med at tage de rigtige valg i forbindelse med programmering af deres løsninger og udvikling af deres online forretning, nu er det på tide at vi tager vores egen medicin.


## Første kunde var på plads inden udviklingen gik igang

Vi har udviklet bookingsystemet i tæt samarbejde med det kontorfællesskab, vi selv bor i, <a href="https://www.houseofinnovation.dk" title="Kontorfællesskabet House of Innovation">House of Innovation</a>, så stor tak til dem. Det har blandt andet betydet at systemet har været brugt aktivt af 50-100 mennesker allerede inden lanceringen, og at vi har haft direkte adgang til brugere og domæne-eksperter.


## Egen medicin

Det har været interessant at opleve forløbet fra den anden side af bordet for en gangs skyld. At finde ud af, hvor svært det egentligt er at <a href="/articles/fokus/" title="Det er svært at sige nej til ens egn idéer">sige "nej"</a>, hvor ondt det egentligt gør at <a href="/articles/om-at-arbejde-iterativt" title="Det må godt gøre lidt ondt at lancere">præsentere noget, der ikke er perfekt</a> og at <a href="/articles/isbjerge" title="Nogle features er meget større end man skulle tro">styre uden om isbjergene</a>.


## Prøv det

Lige nu er første måned gratis, så der er ikke rigtigt nogen undskyldning for ikke at tage et nærmere kig på <a href="https://www.frontlobby.dk" title="Mødebooking af lokaler i kontorhoteller">FrontLobby</a> - og har du mødelokaler, du vil have styr på, håber vi selvfølgeligt at du bliver hængende.
