---
title: "Shipped is better than perfect"
description: "Undgå at gøre dine kunder en bjørnetjeneste ved at ville lave den perfekte feature, som de først får en gang. Lav i stedet en brugbar feature, som de får nu."
tags: product management, SaaS
photo:
  cloudinary: "v1652187366/substancelab-website/venti-views-1cqIcrWFQBI-unsplash_efen1o"
  credits:
    name: "Venti Views"
    url: "https://unsplash.com/@ventiviews?utm_content=creditCopyText&utm_medium=referral&utm_source=unsplash"

---

“Hvordan implementerer vi de perfekte signaturer i [Skrift](https://www.skrift.eu)?” Det spørgsmål har plaget mig de sidste mange måneder, og frygten for at tage de forkerte valg har ført til, at vi ikke har haft en løsning overhovedet.

READMORE

## Valg, valg og atter valg

Valgene og tvivl er der altid masser af, når man implementerer en ny feature: Skal signaturer laves på organisations-niveau eller på teams? Skal de tilføjes til alle beskeder eller kun de manuelt udsendte? Skal brugeren kunne se signaturen, inden de sender beskeden? Skal de frivillige måske kunne slå dem fra for en enkelt besked? For en samtale? 🤔

## Stil det rigtige spørgsmål

Men så ændrede vi problemet fra “Hvordan laver vi den perfekte feature?” til “Hvad er den simpleste feature, vi kan lave, der sikrer at kunderne får en løsning mellem hænderne?”

Pludseligt kom svarene let; der skulle gøres det, der var nemmest.

Et times tid senere var løsningen i drift hos den første kunde. Ikke nok med det, den implementerede løsning dækker langt de fleste use cases - også selv om den slet ikke kunne alle de ting, jeg havde gået og drømt om.

## Kompleksitet skal nok komme

Det viser sig, at ingen af de valg jeg gik og bekymrede mig om, er vigtige nu og her. Det, der er vigtigt, er at få en feature ud, som kunderne kan bruge. Kompleksitet kan vi altid tilføje senere.
